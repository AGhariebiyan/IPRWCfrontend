<header class="background-color">
  <h1>Over Ons</h1>
  <hr>
</header>

<main>
  <article>

    <h3>Over</h3>
    <p>Aubrey Drake Graham, kortweg <i>Drake</i> (Toronto, 24 oktober 1986), is een Canadees rapper, songwriter en acteur. Hij werd oorspronkelijk bekend door zijn rol als Jimmy Brooks in de televisieserie <i>Degrassi: The Next Generation</i>.</p>

    <p>In juni 2009 tekende Graham voor het platenlabel van Lil Wayne, <i>Young Money Entertainment</i>. In november 2009 kondigde Lil Wayne aan dat Drakes eerste studioalbum, <i>Thank Me Later</i>, afgerond was. Het album werd op 15 juni 2010 uitgebracht en debuteerde op de eerste plaatst in de Billboard 200.</p>

    <p>Graham werkte samen met onder anderen <i>Lil Wayne, Young Jeezy, Kanye West, Eminem en Jay Z</i>. Vanaf zijn eerste ep, <i>So Far Gone</i>, werd Graham genomineerd voor verscheidene prijzen, waaronder de Grammy Awards. Andere prijzen betreffen tweemaal een Juno Awards in 2010 voor ‘beste nieuwe artiest’.</p>

    <h3>Jeugdjaren</h3>
    <p>Drake is de zoon van Dennis Graham, een Afro-Amerikaans musicus die samen met Jerry Lee Lewis werkte als drummer, en Sandi Graham, een Joods-Canadese lerares. Twee ooms van hem, Larry Graham en Teenie Hodges, zijn ook muzikant. Aubrey is Joods opgegroeid. Zijn vader is een belijdend katholiek.</p>

    <p>Zijn ouders scheidden toen hij 5 jaar oud was. Hij werd hierna door zijn moeder in huis genomen, in een huis in Forest Hill. Aubrey gin.g naar een Joodse lagere school, onderging op dertienjarige leeftijd zijn bar mitswa en studeerde vervolgens op het Forest Hill Collegiate Institute, waar hij begon met acteren, maar niet afstudeerde. In de zomers ging hij altijd naar zijn vader in Memphis</p>

    <h3>Muziekcarrière</h3>
    <h4>Opkomst (2006–2009)</h4>
    <p>In februari 2006 bracht Graham zijn eerste mixtape uit, Room for Improvement. Deze bracht hij onafhankelijk uit op zijn website en op Myspace. In 2007 bracht hij zijn tweede mixtape uit, Comeback Season. Voor het nummer "Replacement Girl" met Trey Songz, dat op dit album stond, werd zijn eerste muziekvideo gemaakt. Hij stond in dit jaar tevens, als eerste Canadese rapper zonder platencontract, met zijn muziekclip op hiphopplatform BET. De mixtape bevatte overigens een remix van het nummer "Man of the Year", samen met Lil Wayne, origineel gezongen door Brisco en Flo Rida. Vanaf 2008 toonde Lil Wayne interesse in Graham. Wayne stuurde zijn muziek naar Jas Prince, eigenaar van Rap-A-Lot, een Amerikaans platenlabel. Hij werd direct hierna uitgenodigd om naar Houston te vliegen, om gelijk op tournee te gaan met hem. Tijdens deze tijd namen Lil Wayne en Graham enkele nummers op, waaronder "Ransom", "Forever" en "Brand New". Gedurende deze gehele tijd had Graham geen contract bij een platenlabel.</p>

    <h4>So Far Gone (2009)</h4>
    <p>Op 13 februari 2009 bracht Graham zijn derde mixtape, So Far Gone uit. Dit album was gratis te downloaden op zijn website. Het album bevatte nummers van Graham, samenwerkend met Lil Wayne, Bun B, Omarion, Lloyd en Trey Songz. Binnen twee uur na verschijning was het album al 2000 keer gedownload. De mixtape werd als enorm succesvol gezien en bereikte uiteindelijk de radiostations. Als reactie hierop werd een external play uitgebracht, met de vijf populairste nummers, waaronder Best I Ever Had en Succesfull. MTV betitelde de ep als "The Hottest Mixtape of 2009 (vrij vertaald: Beste mixtape van 2009)". Vanaf dit moment steeg Grahams bekendheid tot wereldwijd niveau. Hij werkte vervolgens samen met wereldartiesten, waaronder DJ Khaled, Young Money, Jay Z, Kanye West, Eminem, Young Jeezy, Mary J. Blige, Timbaland, Birdman, Trey Songz, Jamie Foxx en The Weeknd. Drake heeft hiernaast nummers geschreven voor Jazz Cartier, Bishop Brigante, Alicia Keys en Dr. Dre.</p>

    <p>Op 29 juni 2009 werd bekendgemaakt dat Graham een contract getekend had bij Young Money Entertainment, het bedrijf van Lil Wayne. Twee nummers van Graham, "Best I Ever Had" en "Every Girl", dat samen met Young Money gezongen is, debuteerden op 4 juli 2009 in de Billboard Hot 100 op respectievelijk de derde en tiende plaats. Hiermee was Graham de tweede artiest ter wereld die dit lukte. Nelly Furtado had in 2001 ook twee nummers die binnen een week in de top 10 stonden, "I'm Like A Bird" en "Get Ur Freak On”. Graham toerde na dit succes met onder andere Lil Wayne met de America's Most Wanted Tour.</p>

    <p>Op 15 september 2009 werd de So Far Gone ep opnieuw uitgebracht, maar nu met 7 nummers, waarvan 5 van de originele ep. Het album debuteerde op de zesde plek in de Billboard 200 en verkreeg de certificatie ‘Goud’ van de RIAA met een verkoopkwantiteit van meer dan 500,000 stuks in de Verenigde Staten. Op 18 april 2010 won Graham met zijn ep ‘Rap Recording of the Year (vrij vertaald: beste rapalbum van het jaar)’ op de Juno Awards van 2010.</p>

    <h4>Thank Me Later (2010)</h4>
    <p>Graham was van plan om zijn eerste album, Thank Me Later, uit te brengen in de herfst van 2009. Dit lukte door onbekende oorzaak niet. De uitgavedatum werd eerst verplaatst naar maart 2010 en daarna naar 25 mei 2010. Op 5 april 2010 maakte Universal Motown bekend dat de uitgavedatum weer verplaatst was. De uiteindelijke datum van verschijnen werd gesteld op 15 juni 2010. Universal bevestigde dat Graham op het album samenwerkte met Kanye West, Jay Z en Lil Wayne. Op 9 maart 2010 kwam de eerste single van het album uit, "Over". Het nummer behaalde de veertiende plaatst in de Billboard Hit 100.</p>

    <p>Op 29 april 2010 werd bekend dat Graham zijn album afgerond had. Hieropvolgend bracht hij zijn tweede single uit, “Find Your Love”, die de achtste plaats behaalde in de Hot 100. De derde single, uitgebracht op 1 juni 2010, "Miss Me", met Lil Wayne, behaalde de vijftiende plaats. Uiteindelijk werd Thank Me Later uitgebracht op de beloofde datum, 15 juni 2010. Op die dag had Graham een gratis concert georganiseerd in New York. Er kwamen 25,000 mensen naar dit concert. Dankzij dit gigantische aantal mensen en de vele vechtpartijen die ontstonden bij aanvang van het concert, werd het echter afgelast door de politie. Drake was furieus, maar kon niets doen.</p>

    <p>Ondanks dit fiasco werden er 447,000 albums verkocht in de eerste week, waarmee het op de eerste plaats debuteerde in de Billboard 200. Hierdoor verkreeg het album even de titel 'meestverkochte albums in 1 week'. Deze titel werd echter een week later afgenomen door Eminem, met zijn album Recovery.</p>

    <p>In 2010 toerde Graham door de Verenigde Staten met zijn "Lights Dreams and Nightmares Tour". Hij trapte op 20 september 2010 af in Miami. De tournee eindigt op 6 november 2010 in Las Vegas.</p>

    <p>In Nederland en Vlaanderen begint Graham langzamerhand bekendheid te vergaren. "Thank Me Later" debuteerde op de 71 plaats in de Album Top 100 en op 98 in de Ultratop 50. In 2009 stond Graham, met Best I Ever Had, op de vijfde plaats in de tipparade. In 2010 stond Find Your Love in Nederland op de derde plaats- en in Vlaanderen op de zestiende plaats van de tipparade.</p>

    <h4>Take Care (2011)</h4>
    <p>In november 2011 bracht Drake zijn tweede studioalbum uit, genaamd <i>Take Care</i>. Waarvoor hij een Grammy Beste Rap Album van het Jaar kreeg. Ter promotie van het album ging Drake op wereldtournee met de Club Paradise Tour, het werd de succesvolste hip-hop tournee van 2012. Drake passeerde ook Nederland en België met zijn tour.</p>

    <h4>Nothing Was the Same (2013)</h4>
    <p>In september 2013 bracht Drake zijn derde studioalbum uit, genaamd Nothing Was the Same. In januari 2013 kondigde Drake aan dat hij zijn eerste single van het album zou releasen na de slotshow van de Grammy Awards. De eerste single Started from the Bottom werd enkel in de Verenigde Staten een grote hit. De tweede single Hold On, We're Going Home daarentegen werd een megahit over de hele wereld. In de Verenigde Staten kreeg het zelf 6 keer platina. Verder releasde Drake nog enkele singles van het album, die iets minder bekend werden in Europa en ging hij op wereldtournee met zijn Would you like a Tour tournee. Drake kwam voor een tweede keer naar ons land, ditmaal performde hij in Paleis 12.</p>

    <h4>Views & More Life (2016)</h4>
    <p>In juli 2014 kondigde Drake aan dat zijn volgende album Views zou gaan heten. Hij was echter nog niet begonnen met het opnemen van het album. Wel bracht hij op 25 oktober 2014 drie nummers van zijn nieuwe album uit, omdat volgens hem de hacker die drie nummers in bezit zou hebben. Op 29 april 2016 bracht Drake zijn album Views uit. Het album kreeg een Grammy nominatie voor Beste Rap Album, maar Drake greep naast de trofee.</p>

    <h4>Scorpion (2018)</h4>
    <p>In juni 2018 bracht Drake zijn tot op heden laatste album uit genaamd Scorpion. Dit album bestormde in de opeenvolgende dagen de hitlijsten. Een van de opvallendste nummers is gemaakt met oude stemfragmenten van de overleden Michael Jackson. De bekendste single van dit album is God's Plan, ook Nice for What wordt wereldwijd bekend, en bevat een videoclip met verschillende bekende vrouwen. De derde single van het album In my Feelings werd ook een top 10 hit in Nederland en België, vooral online werd het wereldwijd nog bekender door de #InMyFeelingsChallenge" of "#KiKiChallenge. In de Verenigde Staten werd het zijn 6de nummer 1 hit en daarmee brak Drake een record, geen enkele rapper doet beter dan Drake.</p>
  </article>
</main>
